214

nonnullos commemoratos vidimus 1000 allato¹, etiam
in servatis Euripidis fabulis plures personas invenimus
quas externis quoque adversae fortunae signis miserationi
commendare voluit poeta. De Menelai sordido vestitu
in Helena saepius sermo fit23 neque Electra in fabula
cognomini multo eomtior prodit ³. In Orestis initio apparet
heros tam horridus aspectu, ut non possit pejus, comae
squallore et oculorum orisque illuvie testantibus recentem
furorem unde modo resipuit 4. Pentheus Maenadas visurus
στολισμὸν induit vere Euripideum, muliebres nempe
vestes ⁵. Sic saepe quae ad habitum et cultum pertinent
aliasque id genus minutias in usum vocat, quo magis
tangat spectatoris animum: Quatenus hoc fieri potuit
salva scenae dignitate, equidem laudabo potius quam
culpabo3 quod exempli gratia Peleus, Andromaches vin-
cula solvens, cum Menelao expostulat de nodis tam
arcte adstrictis ut miserae mulieris manus tumerent ὓ,
non multum sane habet gravitatis cum in ipsius vitae
discrimine versetur Andromache, sed minime tamen est
supervacuum, quum haec Menelai inutilis saevitia, im-
bellem mulierem cruciantis, obiter commemorata efficacius

¹ Aerumnosorum heroum Euripideorum catalogum videre cst etiam in
fragmento ex Timoelis Dionysiazusis servato apud Athenaeum,VI‚pag. 223.

² Menelaus tam squalida veste apparet ut ab Helena pro praedone ha-
beatur. Vs. 561:

καὶ μὴν στολὴν γ’ ἄμορφον ἀμφὶ σῶμ’ ἔχεις,
Ipse de se Menelaus vs. 1085:

καὶ μὴν τάδ’ ἀμφίβληστρα σώματος ῥάκη

ἔυμμαρτυρὴσει ναυτικῶν ἐρειπίων.
'rheoclymenus de eodem vs. 1220:

Ἄπολλον, ὡς ἐσθῆτι δυσμόρφῳ πρέπει.

” Electra habet πιναρὰν κόμαν καὶ πέπλων τρύχη (VS. 184 sq.). Conf.
ctiam vs. 304 sq. — Senex qnoque τροφός movet spectatorum mis-emtionem
,ψύχει πέπλων (vs. 501), dominae similis ergo minister.

⁴ Orest. vs. 219 sqq.

³⁸ Bacch. vs. 827 sqq.

'² Andromach. vs, 719 sq.

