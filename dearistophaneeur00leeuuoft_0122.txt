110

De his tamen tunc demum possemus ferre aequum
judicium, si minus ignari essemus modorum ad quos
ejus carmina canerentur. Non enim dubitandum mihi
videtur quin ex recens mutatis legibus musicis explican-
dum sit quicquid Euripides in metris molitus est novi ¹.
Sic autem devenio in terram salebrosam et caliginosam,
per cujus semitas parum calcatas ego vestigia ferre non
conabor. De re longe obscurissima tacere quam imperite
loqui satius duco, non difficulter, ut spero, veniam
impetraturus, si meum tirocinium materiem suscipere
veretur, ad quam bene tractandam vix et ne vix quidem
summa eruditio sufficiat. Unum habeo quod hic observem,
Aristophanem non minorem vim tribuisse musicae in
civibus educandis quam Platonem, qui negabat mutari
posse musicas leges sine mutatione legum publicarum 2‘.
Bene hoc liquet ex praeclara illa Justi λόγου oratione in
Nubium fabula, ubi inter ea quibus antiquorum hominum
educatio praestabat recenti, etiam musica severioribus
regulis adstricta recensetur ἣν οἱ πατέρες παρέδωκαν
(vs. 969 sqq.), quum κάμπτειν τινὰ καμπὴν uno tenore
dicatur cum τῷ βωμολοχεύεσθαι. Unice placebat comico
simplex illa austeritas priscorum modorum, qui subser-
viebant sententiae neque alium praebebant usum quam

 

stante, anapaestus ponatur: oo—,—uu-—‚u—, Cf. G. Hermanuus in
libro de Mettis Gr. et Rom. luculenter de glyconeis numeris disputans, et

vid. inprimis pag. 231 sq. Iu Elem. Doctr. Metr. eandem reni tra-
ctans inter alia scribit: “Euripides quo quaeque recentior est ejus sabula-
'‘rum, tanto plus licentiae sibi* indulsit'' (pag. 523); vid. etiam hujus libri
pag. 538 sq.

¹ G. Hermannus Proleg. ad Hecubam pag. 8: “Euripidis numeri, in
“recentioribus potissimum tragoediis, gravitate veteris musicae per mira
“modulationis artificia dissoluta, in eam varietatem et licentiam diffluxe—
“runt ut'' etc. — Cf. Doctr. Metr. pag. 123 sq.

’-’ Plat. Rep. IV, pag. 424 C: εἶδος γὰρ καινὸν μουσικῆς μεταβάλλειν
ιὺλαβητέον, ὡς ἐν ὅλῳ κινδυνεύοντα· οὐδαμοῦ γὰρ κινοῦνται μουσικῆς
τρόποι ἄνευ πολιτικῶν νόμων τῶν μεγίστων, ὥς φησι Δάμων καὶ ἐγω (So-
crates) πείθομαι.

