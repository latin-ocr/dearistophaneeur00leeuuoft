CAPUT X.

DE I‘AltODIA LOCORUM EURIPIDEORUM APUD ARISTOPHANEM.

Loca ex Aristophanis comoediis, unde quid senserit
de Euripide vel apparet vel quodammodo colligi potest,
nunc omnia fere a me commemorata puto. Sunt praeterea
permulta alia ubi ad Euripideos versus alluditur per
parodiam. Jam vero cavendum est ne in parodia semper
inesse vituperationem existimemus; ego non dubito quin
ex Euripidis versibus quos in ridiculum detorsit comicus ¹
multos non magis vitiosos habuerit quam Homericam e. g.
narrationem de Ulixis fuga ex antro Polyphemi, cujus
faceta imitatio invenitur Vesparum vs. 179—1863 aut
Herodoti Persicum bellum descripturi praefationem, ubi
recensentur causae odii inter Europam Asiamque fer-
ventis, ad quam effictus est jocularis ille. apologus de
origine belli Peloponnesiaci, qui legitur Acharn. vs. 524
sqq. ⁸2. Quin interdum in honorem potius quam in con-
tumeliam accipienda est parodia. Certe tragicus aegre
ferre non potuit, quod Aristophanes, ubi multis jocis
solutis seria miscet, ad pacem suadendam (Lysistr. vs.
lim—1135) uteretur verbis ex Euripidis Melanippe et..
Erechtheo desumtis.

Ipsa autem pai-odia apta est. ad risum movendum.

¹ Exempli loco nominasse sufficiat pulchrum illud Phaedrae canticum,
veri tenerique affectus plenum, quon] imitatur in Vespis senex delirus a
judicialibus subselliis seclusus

² Alia loci Herodotei pai-odia occurrit in Avibus, ubi in enarranda Nu-
bilicuculiae structura respicitur nota descriptio murorum Babyloniorumse·
lerta mensuris ad ammaim definitis.

