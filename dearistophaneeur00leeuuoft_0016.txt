4

ret, pro novi aevi studiis et antiqua cuncta impugnaret ¹,
per legem illam aeternam modo commemoratam effecit
ut etiam surgeret Aristophanes ², qui veterem πολιτείαν
Soloneam ejusque opiniones adversus eos qui novas res
molirentur defenderet.

De ista pugna, si veris nominibus ficta substituere li-
cet, jure praedicari potest verbis Maronis: Certamen erit
Corydon cum Thyrside magnum. Non leve certe pondus
addit dimicationi utriusque promachi claritudo, ut magis
attendimus si Achilles cum Hectore est congressurus,
quam ubi de Myrmidonibus gregarium militem videmus
in Trojanum quempiam irruere. Neque in ignobili pa-
laestra certamen fit: pro arena est Atheniensium civitas,
quo tempore ad ipsum suae gloriae fastigium pervenerat
et jam in abyssum vergebat, in quem, quo altius eini-
nuerat, eo graviore casu mox erat delapsura.

Sed ne regulae Horatianae:

“non sic incipies: cantabo nobile bellum'’
oblitus esse videar, verbum non addam quo monoma-
chiam quam sum descripturus extollam, ne post erube-
scam7 admonitus hujus quoque dicti Horatiani: “quid
tanto hiatu dignum tulisti?’' Disseram de Aristophane,
severo Euripidis judice, pro mea virili: veniam‚si minus
satisfecero, ab aequis lectoribus, quibus rei difficultas
est cognita, impetraturus ut spero majorem, quam huie
ab illo unquam fuit concessa.

¹ Bene rem perspexit Bernhardius Griech. Liter. 11.2 pag. 396 (et
sacpius): “Euripides ist Dichter und Organ der Ochlokratic.''

² Idem pag. 579: udie alte Komodie stand und fiel mit der Oe'nlokratie.·'

Libri hujus saepe adhuc laudandi paginas· citabo ex editione tertia
anni 1872.

