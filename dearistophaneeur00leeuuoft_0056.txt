44

cienda praebetis, caetera, illinc quodammodo remota,
manu leviore tractatis. Neque in luce et umbra dispo-
nendis quicquam vobis cautius vitatur quam vitium illud,
quod vernacule propria voce ¹ appellatis , Latinae versioni
minus apta sed rem perbene exprimente (nec male
nonnullarum Euripidis fabularum mendum designante),
quo oculi turbantur, nullum locum invenientes quo prae
caeteris alliciantur et ubi requiescant. Eadem valent de
iis quoque artis operibus quae non oculis sed auribus
vel etiam sola mente percipiuntur, inprimis autem de
arte tragica, quam vocarunt picturam e verbis constan-
tem, ut pictam tabulam poema coloribus expressum.
Una sit res, unus μῦθος qui agatur, una persona ad
quam praecipue sit attendendum, et cujus casus nobis
cordi sint3 “denique sit quidvis simplex duntaxat et unum.”
Si duo mortui simul suut plorandi, utrum potius flea—
mus haeremus incerti et fortasse lacrimis omnino abstine-
bimus. Si plures sunt amandae, admirandae, abhor—
rendae tragicae personae, nulla penitus tanget nostrum
animum, et affectus in nobis evocabitur aut levis aut
nullus. Una esto quae primas revera agat partes, nulla
relicta dubitatione annon duos vel plures etiam specte-
mus πρωταγωνιστάς.

Hac in re verus poeta non magis errabit quam verus
pictor vel musicus. Ut unum seminis granum terrae
commissum, ubi radices egit, in multos ramulos pluri-
mosque florum calyces se diffundit, sic in animo boni
artificis materies, quam sibi elegit, quasi surgit et auge-
scit, post inter tractandum crescit in opus plenum, mul-
tiplex, magnae fortasse amplitudinis, sed ita quoque
inter se cohaerens, et tam “prodigialiter unum'’, ut
nulla pars tolli possit sine totius corporis detrimento.
(fontl'a artifices qui sunt πονηροτέρου κόμματος, (Parent

¹ ·¹R2mmelen.'' Aliquatenus lamen conferri potest verbum Latinum

lmrrae‘rc.

