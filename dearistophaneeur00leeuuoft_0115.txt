l 03

“spongia mederi possit'‘: idem de omnibus illis senten-
tiis philosophicis valet, idem porro remedium adhibere
posses tot episodiis ad cardinem rerum non pertinentibus.
permultis etiam chori canticis3 non paucos denique ser-
mones crebris lituris in breves epitomas contrahere posses:
quota sic tandem superesset pars dramatum Euripideoruni!
Restarent ossa nuda, sine ullo decore, ablata carn«—
nitidaque cute.

Aristoteles (Poet. cap. 18) de Euripide non sine qua-
dam reprehensione loquitur, ubi agit de partibus quae
choro sint tribuendae in bene morata tragoedia. Τὸν
χορόν, inquit, ἕνα δεῖ ὑπολαβεῖν τῶν ὑποκριτῶν, καὶ μόριον
εἶναι τοῦ ὅλου, καὶ συναγωνίζεσθαι, μὴ ὥσπερ Εὐριπίδῃ
ἀλλ’ ὥσπερ Σοφοκλεῖ. Cum hoc judicio consentit Horatius
in Artis Poeticae praeceptis ’ς manifesto autem ipsa id
suadet ratio. Scilicet unitas illa, quam in poetarum tra-
gicorum non minus quam in aliorum artificum operibus
requiri vidimus, in haud leve vocatur discrimen, si qua
pars dramati interjicitur quae cum caeteris partibus
parum nihilve habeat commune. Quae Cap. III ξ 2 de
lege unitatis exposui, in animum sunt revocanda, qno
melius intelligamus quanti referat ut chorus nihil agat
vel dicat quod a fabula sit alienum. chororum cantica
inde ab ipsis tragoediae incunabulis versabantur in lau-
dibus deorum, heroum, patriae; hinc ergo quidcunque
singularum fabularum argumentis conveniret delibandum
erat poetis tragicis, qui hoc meliores se praestabant
artifices, quo majore dexteritate prospiciebant ut ista
encomia apte cum reliquis dramatis partibus congruerent
eundemque gererent colorem. Porro notandum est, chori

¹ Vs. 193 sqq: Actoris partes chorus officiumque virile
defendam neu quid medios intercinat actus

 

quod non proposito conducat et haerent apic

